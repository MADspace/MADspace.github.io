---
layout: default
title: Veelgestelde vragen over MADspace
permalink: faq.html
---

**Q: Hoe zit dat nu met MAD, MADlab en MADspace? Wat is nu wat?**

A: Het MAD Emergent Art Center is een organisatie die zich bezig houdt met
projecten op het raakvlak tussen techniek en kunst. MADlab is in principe een
onderdeel van MAD, maar in de praktijk blijken deze twee termen vaak
uitwisselbaar. Meer info hierover op de MADlab website. MADspace is in 2009
begonnen als een onderdeel van MAD. In 2013 is een eigen stichting opgericht
voor MADspace. Maar ook nu nog faciliteert MADlab de hackerspace door de
(kantoor)ruimte beschikbaar te stellen. MADlab en MADspace hebben nog altijd
veel overlap in hun doelen en we werken dus met veel plezier samen.

**Q: Welke voorzieningen hebben jullie?**

A: We hebben de mooie (kantoor)ruimte van MADlab die we in de avond en weekend
mogen gebruiken. We hebben stroom, internet, koffie en bier, dus in alle
basisbehoeften is voorzien ;-) Verder hebben we wat elektronica middelen:
soldeerbouten, multimeter, oscilloscoop, functiegenerator. Ook heeft MADlab
een 3D-printer waar we gebruik van kunnen maken.

**Q: Hebben jullie ook power tools (bijv. CNC-frees, lasersnijder,
zaagtafel)?**

A: Helaas hebben we zulke tools momenteel nog niet, maar we hebben wel de
ambitie om ook dit soort apparatuur voor onze deelnemers beschikbaar te
hebben. De beperkende factor is momenteel ruimte: in de kantoorruimte waar we
nu zitten is op dit moment geen plaats voor dit soort apparatuur. (Mocht je
ideeën hebben hoe/waar we een MADspace-ruimte kunnen realiseren die we als
werkplaats kunnen gebruiken, laat het vooral aan ons weten!)

**Q: Wat kost het om mee te doen met MADspace?**

A: Momenteel is deelname gratis. Dit kunnen we doen doordat MAD haar ruimte
kosteloos voor ons beschikbaar stelt. Als we meer kosten krijgen (bijv. huur
voor ruimte), gaan we mogelijk wel een maandelijkse bijdrage vragen aan
deelnemers, maar die zullen we proberen laag te houden (denk aan 5 of 10 euro
per maand). Omdat we geen onnodige drempels willen opwerpen om mee te doen en
omdat we geloven dat er juist in deze regio genoeg te bereiken moet zijn door
samenwerking met andere instellingen. Dit gezegd hebbende, [financiële donaties](http://madspace.github.io/over#donaties)
zijn altijd welkom!
